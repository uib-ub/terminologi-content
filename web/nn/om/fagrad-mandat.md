::HeadingTp{level="h3" class="font-semibold text-lg pt-3"}
Fagrådets mandat
::

Fagrådet for Termportalen skal gje råd til dei som har ansvar for
Termportalen, om korleis dei best kan sørgje for

1. at Termportalen fungerer godt som ein nasjonal infrastruktur for å utvikle norsk terminologi og gjere han tilgjengeleg
2. at Termportalen fremjar utvikling og bruk av norsk terminologi i universitets- og høgskulesektoren
3. at Termportalen verkar saman med andre prosjekt til det beste for utviklinga av norsk terminologi og fagspråk generelt

I dette ligg det at fagrådet mellom anna kan gje råd om
- korleis Termportalen bør utviklast med tanke på funksjonalitet og at han skal vere brukarvennleg
- korleis arbeidet med portalen bør samordnast med anna arbeid med norsk terminologi og fagspråk
- kva som bør vere kvalitetsindikatorar for terminologien som skal gjerast tilgjengeleg i Termportalen
- kva fagområde og samfunnssektorar som bør prioriterast når portalen skal utvidast med nye termbasar
- korleis ein kan skape merksemd og oppslutning om Termportalen
- korleis ein best kan leggje til rette for at ressursar i portalen kan bli integrerte i ulike programvarer og bli nytta i utvikling av språkteknologi
- kva for aktørar i inn- og utland organisasjonen ved Termportalen bør knyte kontakt med for å få impulsar til korleis dei kan utvikle og forvalte portalen
