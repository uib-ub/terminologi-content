::HeadingTp{level="h3" class="font-semibold text-lg pt-3"}
Fagrådets mandat
::

Termportalens fagråd skal gi råd til de som har ansvar for Termportalen, om hvordan de best kan sørge for
1. at Termportalen fungerer godt som en nasjonal infrastruktur for å utvikle norsk terminologi og gjøre den tilgjengelig
2. at Termportalen fremmer utvikling og bruk av norsk terminologi i universitets- og høyskolesektoren
3. at Termportalen virker sammen med andre prosjekter til det beste for utviklingen av norsk terminologi og fagspråk generelt

I dette ligger det at fagrådet blant annet kan gi råd om
::BulletPointList
- hvordan Termportalen bør utvikles med tanke på funksjonalitet og brukervennlighet
- hvordan arbeidet med portalen bør samordnes med annet arbeid med norsk terminologi og fagspråk
- hva som bør være kvalitetsindikatorer for terminologien som skal tilgjengeliggjøres i Termportalen
- hvilke fagområder og samfunnssektorer som bør prioriteres når portalen skal utvides med nye termbaser
- hvordan en kan skape oppmerksomhet og oppslutning om Termportalen
- hvordan en best kan legge til rette for at ressurser i portalen kan integreres i ulike programvarer og benyttes i utvikling av språkteknologi
- hvilke aktører i inn- og utland organisasjonen ved Termportalen bør knytte kontakt med for å få impulser til hvordan de kan utvikle og forvalte portalen
::
