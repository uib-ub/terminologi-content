Som en del av Termportalens digitale infrastruktur, har vi utviklet en
:AppLinkContent{to="https://wiki.terminologi.no/index.php?title=Forside"
desc="redigeringsapplikasjon"} som er et verktøy for registrering av
terminologiske data. Termgrupper i universitets- og høyskolesektoren
og andre som ønsker å komme i gang med terminologiarbeid på et
fagområde, kan kontakte oss for å få opprettet en termbase og
brukertilgang til denne.

Ved oppstart vil vi gi en innføring i praktisk bruk av
redigeringsapplikasjonen. Vi kan også gi en innføring i terminologisk
metode, noe som anbefales dersom en ikke alt har terminologisk
kompetanse i termgruppen. Vi bistår også selvsagt videre i arbeidet
etter behov.

Kontakt oss gjerne på :AppLinkContent{to="mailto:termportalen@uib.no"
desc="termportalen@uib.no"} for mer informasjon.

Ønsker du å komme i gang med terminologiarbeid, er det også nyttig å
sette seg nærmere inn i terminologisk metode. Vi anbefaler både
*Termlosen* og e-læringskurset *Begrip begrepene*. I tillegg
har vi laget en mal for hvordan en kan jobbe i termgrupper.

- :AppLinkContent{to="https://www.sprakradet.no/Sprakarbeid/Terminologi/nyttig-informasjon/termlosen/"
                  desc="Termlosen"} gir en kort innføring i
                  begrepsanalyse og hvordan arbeide med terminologi.
                  Den gir blant annet råd om organisering og praktisk
                  gjennomføring av terminologiarbeid, begrepsanalyse,
                  hvordan en kan skrive gode definisjoner og hvordan
                  termlister kan bygges opp. *Termlosen* er
                  skrevet av Heidi Suonuuti og utgitt på norsk av
                  Språkrådet.
- :AppLinkContent{to="https://laeringsplattformen.difi.no/kurs/971527404/begrip-begrepene-et-innforingskurs-i-terminologi-og-begrepsarbeid"
                  desc="Begrip begrepene!"} er et e-læringskurs i
                  terminologi- og begrepsarbeid utviklet av Språkrådet
                  i samarbeid med Digitaliseringsdirektoratet. Kurset
                  er fritt tilgjengelig, det tar ca. 45 minutter å
                  gjennomføre, og det gir en enkel innføring i
                  begrepsanalyse, definisjonsskriving, termdanning og
                  termvalg.
- :AppLinkContent{to="https://wiki.terminologi.no/images/2/27/Arbeidsmetode_for_universitets-_og_h%C3%B8yskolesektoren_31082023.pdf"
                  desc="Arbeidsmetode for terminologiarbeid i
                  universitets- og høyskolesektoren"} gir et forslag
                  til hvordan en kan jobbe med terminologi i
                  termgrupper. Metoden er spesielt rettet mot
                  universitets- og høyskolesektoren.
